# -*- mode: mandoku-view -*-
#+TITLE: 爾雅疏
#+DATE: 2015-09-23 09:41:08
#+PROPERTY: JUAN 9
<pb:KR1j0003_SBCK_009-1a>¶
爾雅䟽卷第九¶
　　　翰林侍講學士朝請大夫守國子祭酒上柱國賜紫金魚袋臣邢昺等奉¶
　　　勑校定¶
　　　　釋木第十四　釋蟲第十五¶
　　　　釋魚第十六¶
釋木第十四¶
釋曰&KR0003;文云木冐也冐地而生東方之行也白虎通云木觸也陽氣動躍觸地¶
而出也種名雖多木爲揔號此篇析別故云釋木也槄山榎　釋曰李巡云¶
山榎一名槄郭云今之山楸詩秦風云終南何有有條有梅陸機䟽云槄今山¶
楸也亦如下田楸耳皮葉白色亦白材理好冝爲車板能溼又可爲棺木冝陽¶
共北山多有之　栲山樗釋曰舎人曰栲名山樗郭云栲似樗色小曰生山¶
中因名云亦𩔖漆樹俗語曰櫄樗栲漆相似如一詩唐風云山有栲陸機䟽云¶
山樗與下田樗略無異葉似差狹耳吴人以其葉爲茗方俗無名此爲栲者似¶
誤也今所云爲栲者葉如櫟木皮厚數寸可爲車輻或謂之栲櫟許愼正以栲¶
讀爲糗今人言栲失其聲耳柏椈釋曰柏一名椈注禮記曰鬯臼以掬¶
<pb:KR1j0003_SBCK_009-1b>¶
<pb:KR1j0003_SBCK_009-1b>¶
詩大雅皇矣云其灌其栵陸機䟽云葉如榆也木理堅韌而赤可爲車轅郭云¶
樹似槲樕而&KR0763;小子如細栗可食今江東亦呼爲栭栗禮記内則云芝栭䔖椇¶
是也　檴落釋曰檴一名落某氏曰可作杯圈皮韌繞物不解郭云可以爲¶
杯器素素謂樸也小雅大東云無浸穫薪鄭箋云穫落木名陸機䟽云今榔榆¶
也其葉如榆其皮堅韌剥之長數尺可爲絙索又可爲甑帶其材可爲杯器是¶
也　柚條釋曰柚一名條郭云似橙實酢生江南禹貢揚州云厥苞橘柚孔安¶
國云小曰橘大曰柚吕氏春秋云果之美者有雲夢之柚本草唐本注云柚皮¶
厚味甘不如橘皮味辛而苦其&KR0079;亦如橘有甘有酸酸者名胡甘今俗人或謂¶
橙爲柚非也　時英梅釋曰時一名英梅郭云雀梅似梅而小者也　楥柜¶
桏釋曰楥一名柜桏郭云未詳或曰桏當爲柳柜桏似柳皮可煑作飲以時¶
驗而知也　栩杼釋曰栩一名杼郭云柞樹詩唐風云集于苞栩陸機䟽云¶
今柞櫟也徐州人謂櫟爲杼或謂之爲栩其子爲皁或言皁斗其殻爲汁可以¶
染皁今京洛及河内言杼斗謂櫟爲杼五方通語也藲荎　釋曰别二名也¶
郭云今之刺榆詩唐風云山有樞陸機䟽其針刺如柘其葉如榆&KR0682;爲茹美¶
滑於白榆也榆之𩔖有十種葉皆相似皮及木理異耳杜甘棠釋曰杜一名¶
<pb:KR1j0003_SBCK_009-2a>¶
甘棠郭云今之杜棃下云杜赤棠白者棠舎人曰杜赤色名赤棠白者亦名棠¶
然則其白者名棠其赤者爲杜爲甘棠爲赤棠詩召南云蔽芾甘棠小雅云有¶
杕之杜傳云杜赤棠是也朹檕梅釋曰朹一名檕梅郭云朹樹狀似梅子¶
如指頭赤色似小㮈可食魄榽橀釋曰魄一名榽橀郭云魄大木細葉似¶
檀今江東多有之齊人諺曰上山斫檀榽橀先殫殫訓盡也梫木桂釋曰¶
梫一名木桂郭云今南人呼桂厚皮者爲木桂桂樹葉似枇杷而大白華華而¶
不著子叢生巖嶺枝葉冬夏常靑閒無雜木案夲草謂之牡桂者是也棆無¶
疵　釋曰棆蓁也無疵病因名之郭云棆楩屬似豫章案楩及豫章皆南方大¶
木之名也椐樻釋曰別二名也郭云腫節可以爲杖詩大雅皇矣其檉其¶
椐陸機䟽云節中腫以扶老今人以爲馬鞭及杖&KR0106;農郡北山甚有之檉河柳¶
釋曰檉一名河柳郭云今河旁赤莖小楊陸機䟽云生水旁皮正赤如絳一名¶
雨師枝葉似松旄澤柳釋曰柳生澤中者别名旄郭云生澤中者楊蒲¶
柳　釋曰楊一名蒲柳生澤中可爲箭笴注左傳所謂董澤之蒲釋曰按¶
左傳宣十二年晉楚戰于邲晉師敗績楚熊負羈囚知罃知莊子以其族反¶
之&KR0814;武子御下軍之士多從之每射抽矢菆納諸&KR0814;子之房&KR0814;子怒曰非子之¶
<pb:KR1j0003_SBCK_009-2b>¶
求而蒲之愛董澤之蒲可勝旣乎杜注云董澤澤名河東聞喜縣東北有董¶
池陂旣盡也是其事也杜赤棠白者棠釋曰郭云棠色異異其名樊光云¶
赤者爲杜白者爲棠陸機䟽云赤棠與白棠同耳但子有赤白美惡子白色爲¶
白棠甘棠也少酢滑美赤棠子澁而酢無味俗語云澁如杜是也赤棠木理韌¶
亦可以作弓幹諸慮山櫐釋曰諸慮一名山櫐郭云今江東呼櫐爲藤似¶
葛而麤大欇虎櫐釋曰欇一名虎櫐郭云今虎豆纒蔓林樹而生莢有毛¶
刺今江東呼爲㯿或曰葛𩔖也子如菉豆而葉大杞枸檵　釋曰杞一名枸¶
檵郭云今枸杞也詩小雅四牡云集于苞杞陸機䟽云一名苦杞一名地骨春¶
生羹茹微苦其莖似莓子秋熟正赤莖葉及子服之輕身益氣耳杬魚毒¶
釋曰杬一名魚毒郭云杬大木子似栗生南方皮厚汁赤中藏卵果檓大椒¶
釋曰檓者大椒之別名也郭云今椒樹叢生實大者名爲檓詩唐風云椒聊且¶
陸機䟽云椒樹似茱茰有針刺葉堅而滑澤蜀人作茶呉人作茗皆合煑其葉¶
以爲香今成臯諸山閒有椒謂之竹葉椒其樹亦如蜀椒少毒熱不中合藥也¶
可著飲食中又用烝雞豚最佳香東海諸㠀上亦有椒樹枝葉皆相似子長而¶
不圎甚香其味似橘皮㠀上獐鹿食此椒葉其&KR0079;自然作椒橘香楰䑕梓¶
<pb:KR1j0003_SBCK_009-3a>¶
釋曰李巡云䑕梓一名楰郭云楸屬也今江東有虎梓詩小雅云北山有楰陸¶
機䟽云其樹葉木理如楸山楸之異者今人謂之苦楸是也　楓欇欇釋曰¶
&KR0003;文云楓木厚葉弱枝善揺一名欇欇郭云楓樹似白楊葉圎而岐有脂而香¶
今之楓香是也本草唐本注云樹髙大葉三角商洛之閒多有之是也又山海¶
南荒經云有宋山者木生山上名曰楓木楓木蚩尤所棄其桎梏是謂楓木注¶
云即今楓香樹也寓木宛童　釋曰寓木一名宛童郭云&KR0009;生樹一名蔦詩¶
小雅頍弁云蔦與女蘿陸機䟽云蔦一名&KR0009;生葉似當盧子如覆盆赤黒恬¶
美是也無姑其實夷釋曰無姑一名姑榆其實名夷郭云無姑姑榆也生¶
山中葉圎而厚剥取皮合漬之其味辛香所謂無夷云所謂者所謂本草無¶
夷一名無姑也櫟其實梂釋曰櫟似樗之木也梂盛實之房也孫炎曰櫟¶
實橡也郭云有梂彚自裹詩秦風云山有苞櫟陸機䟽云秦人謂柞櫟爲櫟¶
河内人謂木蓼爲櫟椒榝之屬也其子房生爲梂木蓼子亦房生故&KR0003;者或曰¶
柞櫟或曰木蓼機以爲此秦詩也冝從其方土之言柞櫟是也檖羅　釋曰¶
檖一名羅郭云今楊檖也實似棃而小酢可食詩秦風云隰有樹檖陸機䟽云¶
檖一名赤羅一名山梨也今人謂之楊檖實如棃但小耳一名鹿棃一名朂棃¶
<pb:KR1j0003_SBCK_009-3b>¶
今人亦種之極有脃美者亦如棃之美者　楔荆桃至山桃釋曰别桃𩔖也¶
楔一名荆桃郭云今櫻桃廣雅云櫻桃含桃也月令仲夏云羞以含桃是也桃¶
子冬熟者名旄生山中者名榹桃郭云實如桃而小不解核　休無至赤李¶
釋曰别李屬也李之無實者名休郭云一名趙李痤椄慮李郭云今之麥李¶
與麥同熟因名云李之子赤者名駁&KR0037;壷&KR0037;至棯&KR0037;釋曰别&KR0037;𩔖也云&KR0037;¶
者目諸&KR0037;也壷&KR0037;者&KR0037;形似壷也郭云今江東呼&KR0037;大而銳上者爲壷壷猶瓠¶
也邊大而𦝫細者名邊腰&KR0037;郭云子細𦝫今謂之鹿盧&KR0037;&KR0037;子白熟者名櫅¶
實小而味酢者名樲&KR0037;楊徹齊&KR0037;注未詳遵一名羊&KR0037;郭云實小而貟紫黒¶
色今俗呼之爲羊矢&KR0037;洗最大之&KR0037;名也郭云今河東猗氏縣出大&KR0037;子如鷄¶
卵煑填&KR0037;注未詳蹶泄者味苦之&KR0037;名也晳者無實之&KR0037;名也還味者短味也¶
名棯&KR0037;注孟子曰養其樲&KR0037;釋曰案孟子曰人之於身也體有貴賤有小¶
大無以小害大無以賤害貴養其小者爲小人養其大者爲大人今有場師舎¶
其梧檟養其樲&KR0037;則爲賤場師焉趙歧注云樲&KR0037;小&KR0037;所謂酸&KR0037;是也注孟子¶
曰曽晳嗜羊&KR0037;釋曰孟子云曽晳嗜羊&KR0037;而曽子不忍食羊&KR0037;公孫丑問曰¶
膾炙與羊&KR0037;孰美孟子曰膾炙哉公孫丑曰然則曽子何爲食膾炙而不食羊¶
<pb:KR1j0003_SBCK_009-4a>¶
&KR0037;曰膾炙所同也羊&KR0037;所獨也諱名不諱姓姓所同也名所獨也是其事¶
櫬梧釋曰櫬一名梧郭云今梧桐詩大雅云梧桐生矣于彼朝陽是也　樸枹¶
者釋曰樸屬枹綴皆木叢生之名也郭云樸屬叢生者爲枹注詩所謂¶
棫樸枹櫟釋曰棫樸者詩大雅云芃芃棫樸薪之槱之是也枹櫟者秦風云¶
山有苞櫟隰有六駁是也謂櫬采薪采薪即薪釋曰郭云指解今樵薪一¶
名櫬一名采薪一名即薪公羊謂之薪采左傳云不樵樹史記云樵蘇後爨師¶
不宿飽注云樵取薪蘇取草皆謂取草木爲薪也棪㯈其釋曰棪一名㯈¶
其郭云棪實似柰赤可食山海經云堂庭之山多棪木注云子似柰而赤可食¶
是也　劉劉杙　釋曰劉一名劉杙其子可食郭云劉子生山中實如棃酢甜¶
核堅出交趾櫰槐大葉而黒釋曰櫰槐一也大葉而黒名櫰不爾者即名槐¶
郭云槐樹葉大色黒者名爲櫰守宫槐葉晝聶宵炕釋曰此亦槐也聶合¶
也炕張也言其葉晝合夜開者别名守宫槐郭云槐葉晝日聶合而夜炕布者¶
名爲守宫槐槐小至皵榎釋曰别楸榎之異也楸之小葉者名榎樊光云¶
大者老也皵措皮也謂樹老而皮麤皵者爲楸小少也樹少而皮麤皵者爲榎¶
注左傳曰使檡美榎釋曰案襄二年夏齊姜薨&KR0004;穆姜使擇美榎以自爲¶
<pb:KR1j0003_SBCK_009-4b>¶
櫬與頌琴季文子取以葬是其事也椅梓釋曰别二名也郭云即楸詩&KR0352;¶
風云椅桐梓漆陸機䟽云梓者楸之䟽理白色而生子者爲梓梓實桐皮曰椅¶
則大𩔖同而小别也桋赤梀白者梀釋曰梀赤者名桋白者即名梀某氏¶
曰其色雖異爲名即同郭云赤梀樹葉細而岐銳皮理錯戾好叢生山中中爲¶
車輞白梀葉貟而岐爲大木也詩小雅云隰有杞夷陸機䟽云梀葉如柞皮薄¶
而白其木理赤者爲赤梀一名夷白者爲梀其木皆堅韌今人以爲車轂¶
終牛&KR0068;釋曰終一名牛&KR0068;郭云即馬&KR0068;也其刺麤而長謂&KR0068;之針刺麤長者¶
因名牛&KR0068;馬&KR0068;也灌木叢木釋曰灌木者即叢生之木也下云木族生爲¶
灌郭云族叢也是灌木爲叢木也詩周南云黃鳥于飛集于灌木是也瘣木¶
苻婁釋曰某氏云詩云譬彼瘣木疾用無枝苻婁尪傴内疾瘣磊故疾用無¶
枝郭云謂木病尪傴癭腫無枝條舎人曰苻婁屬下句獨爲異也蕢藹釋曰¶
蕢亦樹實名又名藹郭云樹實繁茂菴藹枹遒木魁瘣釋曰木叢攅迫而¶
生者名枹遒木魁瘣讀&KR0002;磈磊謂根節盤結處也郭云謂樹木叢生根枝節¶
目盤結磈磊　棫白桵釋曰棫一名白桵郭云桵小木叢生有刺實如耳璫¶
紫赤可啖詩大雅云芃芃棫樸陸機云三蒼&KR0003;棫即柞也其材理全白無赤心¶
<pb:KR1j0003_SBCK_009-5a>¶
者爲白桵直理易破可爲櫝車輻又可爲矛㦸矜今人謂之白梂或曰白柘此¶
二&KR0003;不同未知孰是棃山樆釋曰棃生山中者名樆郭云即今棃樹言其¶
在山之名則曰樆人植之曰棃桑辨有葚梔釋曰&KR0003;文云甚桑實也郭云辨¶
半也舎人云桑樹一半有葚半無葚爲梔女桑桋桑釋曰女桑一名桋桑¶
郭云今俗呼桑樹小而條長者爲女桑樹詩幽風七月云猗彼女桑是也¶
榆白枌釋曰榆之皮色白者名枌郭云枌榆先生葉却著莢皮色白詩陳風¶
云東門之枌是也　唐棣栘釋曰舎人曰唐棣一名栘郭云似曰楊江東呼¶
夫栘詩召南云唐棣之華陸機云奥李也一名雀梅亦曰車下李所在山皆有¶
其華或白或赤六月中熟大如李子可食　常棣棣釋曰舎人曰常棣一名¶
棣郭云今山中有棣樹子如櫻桃可食詩小雅云常棣之華陸機䟽云許愼曰¶
白棣樹也如李而小子如櫻桃正白今官園種之又有赤棣樹亦似白棣葉如¶
刺榆葉而微貟子正赤如郁李而小五月始熟自𨵿西天水隴西多有之¶
檟苦荼釋曰檟一名苦荼郭云樹小似梔子冬生葉可煑作羮飲今呼早¶
采者爲荼晚取者爲茗一名荈蜀人名之苦荼樕樸心釋曰孫炎曰樸樕¶
一名心某氏曰樸&KR0554;槲樕也有心能濕江河閒以作柱是樸樕爲木名也故郭¶
<pb:KR1j0003_SBCK_009-5b>¶
云槲樕别名詩召南云林有樸樕此作樕樸文雖倒其實一也或者傳寫誤¶
榮桐木釋曰桐木一名榮郭云即梧桐與上櫬梧一也棧木干木釋曰¶
棧木一名干木郭云橿木也江東呼木觡檿桑山桑釋曰山桑一名檿桑¶
郭云似桑材中作弓及車轅冬官考工記云弓人取幹柘爲上檿桑次之是也¶
木自弊至梢梢櫂釋曰此别死頓相磨皮甲抽擢之異名也云木者揔在下¶
之稱也自弊踣者名柛立死不弊頓者名椔枝葉蔽䕃覆地者名翳木兩枝¶
相切磨者名槸木皮甲麤錯者名措亦名柯木無枝相長而殺者名梢一名¶
梢櫂小爾雅曰柭根曰櫂注詩云其椔其翳釋曰詩大雅皇矣篇文也毛¶
傳云木立死曰菑自斃爲翳&KR0003;者引李巡曰以當死害生曰菑斃死也然則以¶
立死之木妨佗木生長爲木之害故曰菑也自斃者生木自倒枝葉覆地爲隂¶
翳故曰翳也爾雅直云斃者詩傳以其非人斃之故曰自斃其文與此不同者¶
所見本異也樅松至松身釋曰此辨樅檜之異名也松葉栢身者名樅柏¶
葉松身者名檜注今大至美樅釋曰云今大廟梁材用北木者以時驗而¶
言也云尸子所謂巳下者綽子篇文也　注詩曰檜楫松舟釋曰詩鄘風竹¶
竿篇文也毛傳云楫所以櫂舟是也　句如至如槐曰茂　釋曰此别木之曲¶
<pb:KR1j0003_SBCK_009-6a>¶
直叢生茂盛之異名也句曲也樹枝曲卷似鳥毛羽名喬樹枝下垂而曲名朻¶
詩周南云南有樛木是也木枝上竦而曲卷者亦名喬如木楸上竦者亦曰喬¶
郭云楸樹性上竦詩周南云南有喬木是也凡木如竹箭叢生者曰苞禹貢曰¶
草木漸包是也凡木枝葉婆娑者曰茂詩小雅云如松柏之茂是也枝葉扶踈¶
茂盛如槐者亦曰茂槐&KR0068;至醜核釋曰此辨木之枝條子實形狀之異醜¶
𩔖也喬髙也槐&KR0068;之𩔖枝皆翹竦桑柳之𩔖皆阿那垂條莍者實之房也椒¶
榝之𩔖實皆有莍彚自裹李巡曰榝茱茰也椒茱茰皆有房故曰莍莍實也¶
郭云莍蓃子聚生成房貌今江東亦呼莍榝似茱茰而小赤色桃李之𩔖皆子¶
中有核人曲禮云其有核者懷其核𤓰曰至鑽之　釋曰此辨啖食治擇𤓰¶
果之名也云𤓰曰華之者此爲國君削𤓰之禮也華謂半破也降於天子故破¶
而不四析也亦橫斷之而巾以綌也云桃曰膽之者桃多毛拭治去毛令色青¶
滑如膽也或曰膽謂苦桃有苦如膽者擇去之云&KR0037;李曰疐之者謂治&KR0037;李¶
皆去其疐疐者柢也云樝棃曰鑚之者&KR0178;有蟲故一一鑚㸔其蟲孔也注皆¶
啖至禮記　釋曰云樝似棃而酢澁者案鄭注禮記内則云柤棃之不&KR0391;者今¶
之所謂樝子者是也云見禮記者案曲禮云爲天子削𤓰者副之巾以絺爲國¶
<pb:KR1j0003_SBCK_009-6b>¶
<pb:KR1j0003_SBCK_009-6b>¶
長呼爲吐古案方言云蚰&KR2259;(由延/二音)自𨵿而東謂之螾&KR2259;或謂之入耳或謂之䗅¶
&KR2785;(音/麗)趙魏之閒或謂之蚨虶(扶于/二音)北燕謂之䖡蚭(䖡奴六切/蚭音尼)江東人呼蛩(音/鞏)皆¶
今蚰蜒憙入人耳者也蜩蜋蜩至螇螰　釋曰此辨蟬之大小及方言不同¶
之名也云蜩者目諸蜩也蜋蜩五彩貝者也螗蜩俗呼胡蟬似蟬而小鳴聲淸¶
亮者也蚻一名蜻蜻如蟬而小有文者也蠽一名茅蜩似蟬而小靑色者也蝒一¶
名馬蜩一名馬蟬蟬中最大者也蜺一名寒蜩又名寒螿似蟬而小靑赤色者¶
也𨵿東謂蟪蛄爲蜓蚞齊謂之螇螰也　注夏小至彩具釋曰在五月記¶
時也注夏小至音荑釋曰云螗蜩者蝘者亦在五月舎人曰皆蟬也方語¶
不同三輔以西爲蜩梁宋以東謂蜩爲蝘陸機云螗一名蝘虭字林虭或作嘹¶
也靑徐人謂之螇螰然則螗蝘亦皆蟬也大雅蕩篇云如蜩如螗是也注如¶
蟬至虎縣　釋曰舎人曰小蟬也蜻蜻者案方言云蟬楚謂之蜩宋衞之閒謂¶
之螗蜩陳鄭之閒謂之蜋蜩秦晉之閒謂之蟬海岱之閒謂之䗁其小者謂之¶
麥蚻有文者謂之蜻蜻是也詩碩人云螓首蛾眉鄭云螓謂蜻蜻此蟲額廣而¶
且方故以比婦人之首也某氏解此云鳴蚻蚻者也云夏小正曰者在四月彼¶
云鳴蚻蚻者虎縣也鳴而後知之故先鳴而後蚻是也注月令曰寒蟬鳴¶
<pb:KR1j0003_SBCK_009-7a>¶
釋曰在七月鄭注云寒蟬寒蜩謂蜺也是注即蝭至螇螰　釋曰案方言云¶
蛥蚗(音折/玦)齊謂之螇螰楚謂之蟪蛄楚辭云蟪蛄鳴&KR0006;啾啾是也或謂之蛉¶
蛄(音/零)秦謂之蛥蚗自𨵿而東謂之虭蟧(貂料/二音)或謂之蝭蟧(音/帝)或謂之蜓蚞然¶
則亦皆蟬之別名耳蛣蜣蜣蜋釋曰蛣蜣一名蜣蜋黒甲翅在甲下噉糞¶
土喜取糞作丸而轉之莊子曰蛣蜣之智在於轉丸是也蝎蛣&KR1298;釋曰木¶
中蠧蟲解在下蠰齧桑釋曰蠰一名齧桑江東呼齧髪形似天牛長角¶
體有白㸃喜齧桑樹作孔入其中因名云蜉蝣渠略釋曰舎人曰蜉蝣一¶
名渠略南陽以東曰蜉蝣梁宋之間曰渠略似蛣&KR0921;身狹而長有角黃色叢¶
生糞土中朝生暮死豬好啖之夏小正曰蜉蝣渠略也朝生而莫死詩曹風云¶
蜉蝣之羽陸機䟽云蜉蝣方土語也通謂之渠略似甲蟲有角大如指長三四¶
寸甲下有翅能飛夏月隂雨時地中出今人燒炙噉之美如蟬也樊光謂之糞¶
中蝎蟲隨隂雨時爲之朝生而夕死蛂蟥蛢釋曰蛂一名蟥蛢甲蟲也形大¶
如虎豆緑色　蠸輿父守𤓰　釋曰蠸輿父一名守𤓰黃甲小蟲喜食𤓰葉因¶
名守𤓰蝚蛖螻注蛖螻螻蛄𩔖釋曰案方言蛄詣謂之杜蛒(音/格)螻蛭謂¶
之蝼蛄(音/窒)或謂之蟓蛉(象鈴/二音)南楚謂之杜狗或謂之蛞螻然則此言蝚及蛖蝼¶
<pb:KR1j0003_SBCK_009-7b>¶
者亦螻蛄之異名耳蛄䗐強䖹釋曰方言云蛄䗐謂之強蛘今米榖中小¶
黒蠹蟲也江東謂之&KR2501;(音/加)建平人呼䖹子音楚姓羋之羋不過蟷蠰其子蜱¶
蛸　釋曰不過一名蟷蠰一名螳蜋螵蛸母也其子一名蜱蛸一名䗚蟭一名螵¶
蛸蟷蠰𡖉也方言云譚魯以南謂之蟷蠰三河之域謂之螳蜋燕趙之際謂之¶
食庬齊杞以東謂之馬榖其子同名螵蛸也月令仲夏云螳蜋生是也蒺蔾¶
蝍蛆　釋曰蒺蔾一名蝍蛆廣雅云蝍蛆蜈蚣也郭云似蝗而大腹長角能食¶
蛇腦則非蜈蚣也莊子云蝍䖧甘帶是也　蝝蝮蜪釋曰蝝一名蝮蜪蝗子¶
未有翅者春秋宣十五年冬蝝生是也注外傳曰蟲舎蚳蝝釋曰此魯語¶
里革諫宣公之辭也韋氏解曰蚳螘子也可以爲醢蝝蝮蜪也可食舎不取也¶
蟋蟀蛬釋曰蟋蟀一名蛬今促織也亦名青&KR1465;詩唐風云蟋蟀在堂歳聿其¶
莫陸機䟽云蟋蟀似蝗而小正黒有光澤如&KR0238;有角翅一名蛬一名蜣&KR1465;楚人¶
謂之王孫幽州人謂之趨織里語曰趨織鳴&KR0568;婦驚是也蟼蟆注蛙𩔖¶
釋曰此自一種蝦蟆也蛝馬䗃釋曰蛝蟲一名馬䗃一名馬蠲蚐俗呼馬¶
&KR2209;方言云馬蚿(音/弦)北燕謂之䖧蟝(音子/余切)其大者謂之馬柚(音/逐)是也蛗螽至¶
蠰谿釋曰蛗螽之族厥𩔖寔煩此辨之也蛗螽一名蠜李巡曰蝗子也陸¶
<pb:KR1j0003_SBCK_009-8a>¶
機䟽云今人謂蝗子爲螽子兖州人謂之螣許愼云蝗螽也蔡邕云螽蝗也明¶
是一物草蟲一名負蠜一名常羊陸機云小大長短如蝗也竒音青色好在茅¶
草中又一名草蟲詩云喓喓草蟲趯趯蛗螽是也蜤螽周南作螽斯七月作¶
斯螽雖字異文倒其實一也一名蜙蝑一名蜙䗥一名蝽&KR2114;陸機云幽州人謂¶
之舂箕舂箕即舂黍蝗𩔖也長而青長角長股股鳴者也或謂似蝗而小班¶
黒其股似瑇瑁又五月中以两股相切作聲聞數十歩者是也蟿螽一名螇蚸¶
形似蜙䗥而細長飛翅作聲者是也土螽一名蠰谿今謂之工　江南呼虴蛨¶
又名虴蜢形似蝗而小善跳者是也注詩云喓喓草蟲趯趯阜螽釋曰召¶
南草蟲篇文也螼蚓蜸蚕釋曰螼蚓一名蜸蚕即䖤蟺也廣雅云䖤蟺蚯¶
蚓也月令四月蚯蚓出十一月蚯蚓結是也江東呼寒蚓郭云蚯蚓土精無心之¶
蟲與蛗螽交者也莫貈螳蜋蛑　釋曰莫貈一名螳蜋一名蛑即上不過也¶
捕蟬而食有臂若斧&KR0108;之當軼不避莊子云猶螳蜋之怒臂以當車軼是也江¶
東呼爲右蜋又名齕肱注孫叔然以方言&KR0003;此義亦不了釋曰方言云螳¶
蜋謂之髦或謂之虰或謂之羋羋孫炎取此方言之文以虰上屬爲&KR0003;案&KR0003;文¶
以虰蛵負勞爲一則方言之&KR0003;旣失其指孫氏引之爲&KR0003;是亦不了也虰蛵¶
<pb:KR1j0003_SBCK_009-8b>¶
負勞釋曰即蜻蛉六足四翼蟲也一名虰蛵一名負勞江東呼狐棃方言云¶
蜻蛉謂之蝍蛉淮南人又呼䗧&KR2212;(音康/伊)字林云一名桑根陶注本草云一名蜻¶
蜓是也　注或曰至未聞　釋曰云所未聞者雖有或人之&KR0003;但經典未聞所¶
出示其無質故云所未聞蜭毛蠹釋曰蜭一名毛蠹即蛓也&KR0003;文云蛓毛¶
蟲今俗呼爲毛蛓有毒螫人楚辭云蛓縁兮我裳是也蟔蛅蟴釋曰蟔一¶
名蛅蟴即蛓𩔖也青州人呼蛅蟴注孫叔然云八角螫蟲失之釋曰此即¶
毛蟲何止八角故云失之螫猶蠚也字林云蟲行毒也蟠䑕負釋曰此與¶
下蛜威委黍是一故下注委黍云舊&KR0003;䑕&KR2241;别名則此蟲一名蟠一名䑕負負¶
或作&KR2241;本草作婦一名蛜威一名委黍也陸機云在壁根下甕器底土中生似¶
白魚者是也陶注本草云多在䑕坎中䑕背負之然與䑕&KR2241;及䑕婦則似乖詩¶
東山云伊威在室是也蟫白魚釋曰此衣書中蟲也一名蟫一名白魚一名¶
蛃魚本草謂之衣魚是也䖸羅釋曰此即蠶蛹所變者也&KR0003;文云䖸羅也¶
是螒天雞　釋曰此黒身赤頭小蟲也一名螒一名天雞一名莎雞又曰樗¶
雞李巡曰一名酸雞詩𡺳風七月云六月莎雞振羽陸機䟽云如蝗而班色毛¶
翅數重其翅正赤六月中飛而振羽索索作聲幽州人謂之蒲錯是也強蚚¶
<pb:KR1j0003_SBCK_009-9a>¶
釋曰強蟲名也一名蚚好自摩捋者蓋蠅𩔖螝蛹　釋曰即蠶所變者一名¶
螝又名蛹也　蜆縊女釋曰蜆小黒蟲也赤頭喜自縊故又名縊女&KR0003;文云¶
蛻爲蝶是也注喜自經死　釋曰經即縊也晉語申生使猛足辭於狐突乃¶
雉經於新城廟僖四年左氏𫝊云十二月戊申縊于新城是謂縊爲經也¶
蚍蜉至子蚳　釋曰此辨衆螘及其子名也螘通名也其大者别名蚍蜉俗呼¶
馬蚍蜉小者即名螘齊人呼蟻蛘方言云蚍蜉齊魯之間謂之蚼蟓(養/二音)西¶
南梁益之間謂之玄蚼燕謂之蛾蛘(蟻養/二音)其場謂之坻或謂之垤是也其大而¶
赤色斑駁者名蠪一名朾螘有翅而飛者名螱即飛螘也其子在𡖉者名坻¶
可以作&KR0701;　注周禮曰蜃蚳醬釋曰案周禮&KR0701;人職曰饋食之豆蜃蚳&KR0701;&KR0701;¶
則醬之有&KR0079;者故此云醬也次蟗至草䵹鼄釋曰此辨䵹鼄方言及在¶
土在草之名也次蟗即䵹鼄别名也又一名鼄蝥今江東呼蝃蝥&KR0003;文謂之¶
蟊作罔鼄蟊也方言云自𨵿而西秦晉之閒謂之鼄蝥自𨵿而東趙魏之郊謂¶
之䵹鼄或謂之蠾(燭&KR0119;/二音)北燕朝鮮洌水之間謂之蝳蜍(毒餘/二音)郭又云齊人¶
又呼社公亦言罔公其在地中布網者名土䵹鼄其作網絡幕草上者名草¶
䵹鼄也土蠭木蠭釋曰此辨蠭在土在木之異也&KR0003;文云蠭飛蟲螫人¶
<pb:KR1j0003_SBCK_009-9b>¶
者其形大在地中作房而啖其子者名土蠭又名馬蠭今荆巴閒呼爲蟺其形¶
差小在樹上作房者名木蠭亦食其子注音憚釋曰嫌讀爲䖤蟺之蟺故¶
音之蟦蠐螬蝤蠐蝎　釋曰此辨蝎在土在木之異名也其在糞土中者名¶
蟦蠐又名蠐螬其在木中者方言云𨵿東謂之蝤蠐梁益之閒謂之蝎上文蝎¶
蛣&KR1298;郭云木中蠹下文蝎桑蠧郭云即蛣&KR1298;然則蟦蠐也蠐螬也蝤蠐也蛣&KR1298;¶
也桑蠧也蝎也一蟲而六名也以在木中白而長故詩人以比婦人之頸碩人云¶
領如蝤蠐是也　蟰蛸長踦釋曰此小䵹鼄長脚者一名蟰蛸一名長踦俗¶
呼爲喜子詩東山云蟰蛸在戸陸機䟽云一名長脚荆州河内人謂之喜母此¶
蟲來著人衣當有親客至有喜也幽州人謂之親客亦如蜘蛛爲羅罔居之¶
是也　國貉蟲蠁釋曰此蛹蟲也今俗呼爲蠁一名國貉一名蟲蠁&KR0003;文云知¶
聲蟲也廣雅云土蛹蠁蟲是也蠖蚇蠖釋曰蠖一名蚇蠖郭云今蝍&KR2104;方¶
言云蠀&KR2104;謂之蚇蠖(音即/踧)郭云又呼歩屈&KR0003;文云蠖屈伸蟲也易繫辭云尺蠖¶
之屈以求信者是也　果臝蒲盧螟蛉桑蟲　釋曰案詩小雅小宛云螟蛉有¶
子蜾臝負之果臝一名蒲盧即細𦝫蠭也俗呼爲蠮螉方言云蠭燕趙之間¶
謂之蠓螉其本者謂之蠮螉鄭注中庸以蒲盧爲土蠭&KR0003;文云細要土蠭&KR0003;文¶
<pb:KR1j0003_SBCK_009-10a>¶
地之性細要純雄無子螟蛉一名桑蟲一名桑蟃一名戎女陸機云螟蛉者桑¶
上小靑蟲也似歩屈其色靑而細小或在草菜上蜾蠃土蠭也似蠭而小𦝫取¶
桑蟲負之於木空中七日而化爲子法言云螟蛉之子殪而逢蜾蠃祝之曰𩔖¶
我𩔖我久則肖之是也熒火即炤　釋曰熒火一名即炤夜飛腹下有火蟲¶
也夲草又一名夜光一名熠燿月令季夏腐草爲熒腐草此時得暑濕之氣故¶
爲熒至秋而天沈隂數雨熒火夜飛之時也詩東山云熠燿宵行是也　蚅烏¶
蠋釋曰蚅一名烏蠋形似𧖟而大如指詩大雅韓奕云䩦革金厄毛亦云厄¶
烏蠋是也注似𧖟見韓子釋曰案韓子内儲&KR0003;上七術其三日信賞盡能¶
云鳣似蛇𧖟似蠋人見蛇則驚駭見蠋則毛起然而婦人拾𧖟而漁者握鱣利¶
之所在則忘其所惡皆爲孟賁是其事也蠓蠛蠓釋曰小蟲似蜹亂飛者¶
也名蠓又名蠛蠓列子云生朽壤之上因雨而生得陽而死一名醯雞莊子云¶
孔子與老聃語出告顔回曰丘之於道也其猶醯雞與郭象云醯雞者甕中¶
蠛蠓是也王蛈蝪　釋曰此䵹鼄之一種也一名螲蟷穴居布罔穴口有蓋¶
河北人呼蛈蝪者是也蟓桑至蕭繭釋曰此皆蠶𩔖作繭者因所食葉異¶
而異其名也食桑葉作繭者名蟓即今蠶也食樗葉&KR0068;葉欒葉者名雔由食¶
<pb:KR1j0003_SBCK_009-10b>¶
蕭葉作繭者名蚢翥醜至醜扇　釋曰此辨蟲𩔖所生及所好之狀不同¶
者也翥飛也醜𩔖也蟲𩔖能飛翥者謂蟬屬皆剖坼母背以爲孔鏬而生螽¶
蝗之𩔖好奮迅作聲而飛強蚚之𩔖好以脚自摩捋蠭𩔖好垂其&KR0254;以休息&KR0003;文¶
云螸垂&KR0254;也&KR0254;即腹下也靑蠅之𩔖好揺翅自扇食苗至根蟊　釋曰此分¶
別蟲啖食禾所在之名也李巡云食禾心爲螟言其姦𡨕&KR0115;難知也食禾葉者¶
言假貸無厭故曰&KR2833;也食禾節者言貪狼故曰賊也食禾根者言其稅取萬民¶
財貨故云蟊也孫炎曰皆政貪所致因以爲名也郭璞直以蟲食所在爲名而¶
李巡孫炎並因託惡政則災由政起雖以食所在爲名而所在之名縁政所致¶
理爲兼通也陸機䟽云螟似子方而頭不赤螣蝗也賊似桃李中蠧蟲赤頭身¶
長而細耳或&KR0003;云蟊螻蛄也食苗根爲人患許愼云吏&KR0115;&KR0115;犯法即生螟吏乞¶
貸則生&KR2833;吏抵冒取民財則生蟊舊&KR0003;云螟螣蟊賊一種蟲也如言㓂賊姦宄¶
内外言之爾故揵爲文學曰此四種蟲皆蝗也實不同故分别釋之注皆見¶
詩釋曰詩小雅大田云去其螟螣及其蟊賊無害我田稺是也有足謂之¶
蟲無足謂之豸釋曰此對文爾散文則無足亦曰蟲月令季春曰其蟲鱗鄭注¶
云龍蛇之屬是也¶
<pb:KR1j0003_SBCK_009-11a>¶
釋魚第十六¶
釋曰案&KR0003;文云魚水蟲也此篇釋其見於經傳者是以不盡載魚名至於龜蛇¶
貝鼈之𩔖以其皆有鱗甲亦魚之𩔖故揔曰釋魚也　鯉　釋曰今赤鯉魚也¶
詩云豈其食魚必河之鯉是也鱣　釋曰郭義具注陸機云鱣出江海三月¶
中從河下頭來上鱣身形似龍銳頭口在頷下背上腹下皆有甲縱廣四五尺¶
今於盟津東石磧上釣取之大者千餘斤可蒸爲&KR0796;又可爲鮓魚子可爲醤詩¶
衞風碩人云鱣鮪發發是也鰋釋曰注云今鰋額白魚郭以目驗言之也¶
詩頌云鰷鱨鰋鯉是也鮎釋曰郭氏云別名鯷江東通呼鮎爲鮧案此經¶
鯉鱣鰋鮎舎人曰鯉一名鱣孫炎曰鰋一名鮎則是舎人以鯉鱣爲一魚孫炎¶
以鰋鮎爲一魚郭氏以爲四魚者如陸機之言又以今語驗之則鯉鮪鱣鮥皆¶
異魚也故郭氏云先儒及毛詩訓傳皆謂此魚有兩名今此魚種𩔖形狀有殊¶
無縁強合之爲一物是郭氏所以異也　鱧注鮦也　釋曰今鯉魚也鮦與䱰音¶
義同詩小雅云魚麗于罶魴鱧是也　鯇注今鯶魚似鱒而大釋曰舎人¶
云鱧一名鯇郭氏所不取也鯊鮀釋曰鯊一名鮀詩小雅云魚麗于罶鱨¶
鯊陸機云魚狹而小常張口吹沙故郭氏云今吹沙小魚也　鮂黒鰦　釋曰¶
<pb:KR1j0003_SBCK_009-11b>¶
鮂一名黒鰦郭云即白鯈江東呼爲鮂者以時驗而言之也詩頌曰鰷鱨鰋鯉¶
是也　鰼鰌釋曰鰼一名鰌即今&KR0378;鰌也穴於泥中因以名云　鰹大鮦小¶
者鮵　釋曰此即上文鱧也其大者名鰹小者名鮵故注云今青州呼小鱺爲¶
鮵鱺與鱧音義同魾大鱯小者鮡　釋曰鮡魚名似鮎而大白色鱯之大者¶
别名魾小者别名鮡也鰝大鰕釋曰鰕之大者長二三丈&KR0161;長數尺若此¶
之𩔖者名鰝鯤魚子釋曰凡魚之子揔名鯤詩云其魚魴鰥鄭云鰥魚子¶
鯤鰥字異蓋古字通用也魯語云宣公夏濫於泗淵里革斷其罟而棄之曰魚¶
禁鯤鱬鳥翼鷇𡖉蕃庶物也是亦以鯤爲魚子也注鱀䱜至有之釋曰鱀¶
一名是鱁䱜之屬也云體似鱏者字林云鱏長鼻魚也重千斤傳曰伯牙鼓琴¶
鱏魚出聽是也鱀魚之體似之也云尾如䱡魚者&KR0003;文云䱡魚名出樂浪潘國¶
一曰䱡魚出江東有兩乳今鱀魚之尾如䱡魚之尾故云尾如䱡魚也云大腹以¶
下者時驗而言也注家語曰其小者鱦魚也釋曰案家語宓子賤仕魯爲¶
單父宰孔子使巫馬期往觀政焉期隂免衣弊裘入界見䰻者得魚輒捨之期¶
問焉曰凡䰻者爲得魚也何以得魚卻捨之曰魚之大者名爲鱄鱨吾大夫愛¶
之其小者名爲鱦吾大夫欲長之是以得二者輒捨之是也引之證鱦是小魚¶
<pb:KR1j0003_SBCK_009-12a>¶
之名也　鮥鮛鮪釋曰郭義具注陸機云鮪魚形似鱣而靑黒頭小而尖似¶
鐵兠鍪口亦在頷下其甲可以摩薑大者不過七八尺益州人謂之鱣鮪大者¶
爲王鮪小者爲鮛鮪一名鮥&KR0079;色白味不如鱣也今東萊遼東人謂之尉魚或¶
謂之仲明仲明者樂浪尉也溺死海中化爲此魚又曰河南鞏縣東北崖上山¶
腹有穴舊&KR0003;云此穴與江湖通鮪從此穴而來北入河西上龍門入&KR0238;沮故張¶
衡賦云王鮪岫居山穴爲岫謂此穴也月令季春薦鮪於寢廟天官駇人春獻¶
王鮪是也鯦當魱　釋曰鯦一名當魱海魚也注海魚至音胡釋曰云似¶
鯿而大鱗者案鯿似魴而大腝細而長今鯦魚似之但鱗大耳云肥美以下者¶
時驗而知也鮤蠛刀釋曰鮤一名蠛刀郭氏云今之鮆魚也&KR0003;文云鮆飲¶
而不食刀魚也九江有之亦呼爲魴魚是則此魚一名鮤一名蠛刀一名魛魚¶
一名鮆魚也鱊鮬鱖鯞釋曰郭云小魚也似鮒子而黒廣雅云鮒鰿也此¶
魚似其小者故云似鮒子而黒色爲異也江東呼爲妾魚&KR0003;文云鯜魚出樂浪¶
潘國是也魚有力者鰴釋曰凡魚之強大多力異於羣輩者名鰴　魵鰕¶
釋曰魵魚一名鰕郭云出穢邪頭國見吕氏字林案&KR0003;文亦云鮅鱒　釋曰¶
鮅一名鱒詩云九罭之魚鱒魴陸機云鱒似鯶魚而鱗細於鯶赤眼是也¶
<pb:KR1j0003_SBCK_009-12b>¶
魴魾釋曰魴一名魾江東呼爲鯿詩云其魚魴鰥陸機云魴今伊洛濟潁魴¶
魚也廣而薄肥恬而少&KR0079;細鱗魚之美者遼東梁水魴特肥而厚尤美於中¶
國魴故其郷語曰居就粮梁水魴是也蜎蠉釋曰井中小赤蟲也一名蜎¶
一名蠉又名蛣蟩又一名孑孓廣雅云孑孓蜎是也　蛭蟣釋曰此水中蟲¶
憙入人&KR0079;者江東呼爲蟣本草謂之水蛭一名馬蜞一名馬耆即楚王食寒菹¶
得而吞之能去結積者是也科斗活東釋曰郭云蝦蟆子此蟲一名科斗¶
一名活東頭圎大而尾細古文似之故孔安國云皆科斗文字是也魁陸¶
釋曰即魁蛤也見夲草注本草至蚶也　釋曰案夲草蟲魚部云魁蛤一名¶
魁陸生東海正圎兩頭空表有文陶隱居注云形似紡軖(音/狂)小狹長外有縱¶
横文理云是老蝙蝠化爲者是也云即今之蚶也者案字書云蚶蛤也出㑹稽¶
可食是也然則又一名蚶也　鼁&KR1434;蟾諸在水者黽　釋曰此有多種鼁&KR1434;一¶
名蟾諸郭云似蝦蟆居陸地淮南謂之去蚥然蟾諸非蝦蟆但相似耳案本草¶
蝦蟆陶注云此是腹大皮上多痱磊者也蟾諸亦𩔖此抱朴子曰蟾諸壽三千¶
歳者頭上有角頷下有丹書八字𤣥中記云蟾諸頭生角者食之壽千歳是也¶
其居水者名黽一名耿黽一名土鴨狀似靑蛙而腹大爲異陶注本草云大而¶
<pb:KR1j0003_SBCK_009-13a>¶
靑脊者俗名土鴨其鳴甚壯即此黽也陶又云一種小形善鳴喚名爲鼃者¶
即郭云青蛙者也蜌螷釋曰此一名螷蚌屬也&KR0003;文云脩爲螷圎爲&KR1748;郭¶
云今江東呼蚌長而狹者爲螷其&KR0079;可爲醢周禮醢人掌饋食之豆云脾析¶
蠯醢是也蚌含&KR0308;釋曰&KR0003;文云蜃屬郭云即蜃也謂老産珠者也一名蚌¶
一名含漿周禮謂之貍物鼈三足能龜三足賁釋曰鼈龜皆四足三足者¶
異故異其名鼈之三足者名能龜之三足者名賁也　注山海至六眼龜　釋曰¶
案中山經云游戲山東南二十里曰從山從水出其上潛其下其中多三足鼈¶
食之無蟲疾是從山多三足鼈也又云放皐山東五十七里曰大苦山陽狂水¶
出焉西南注伊水中多三足龜食者無大疾可以巳腫是大苦山多三足龜也¶
云吴興郡以下者以時驗而言也蚹蠃螔蝓　釋曰蚹蠃一名螔蝓郭云即¶
蝸牛也案本草蝸牛陶注云生山中及人家頭形似蛞蝓但背負殻爾海邊¶
又一種正相似以火炙殻便走出食之益顔色名&KR0009;居亦可作醢周禮饋食之¶
豆葵菹蠃醢是也蠃小者蛹　釋曰蠃與螺音義同其小者名蜬　螖蠌小¶
者蟧釋曰螖即彭螖也似蟹而小一名蠌其小者別名蟧案蜱蒼即云螺屬¶
郭氏兩從之蜃小者珧釋曰蜃大蛤也月令孟冬之月云雉入大水爲蜃¶
<pb:KR1j0003_SBCK_009-13b>¶
其小者名珧一名王珧可飾佩刀削詩傳云天子玉琫而珧珌是也山海經嶧¶
皐山皐水出焉東注激女水其中多蜃珧龜俯至不若　釋曰此辨龜之俯¶
仰前後左右其形不同其名亦異也云龜者目諸龜也云俯者靈者謂行時頭¶
低周禮天龜曰靈屬是也云仰者謝者謂行時頭仰周禮地龜曰繹屬是也云¶
前弇諸果者諸辭也謂甲前長弇覆者名果周禮東龜曰果屬是也云後弇¶
諸獵者諸亦辭也謂甲後長弇覆者名獵周禮南龜曰獵屬是也云左倪不𩔖¶
者倪&KR0763;也不發聲也謂行時頭左邊&KR0763;下者名𩔖周禮西龜曰靁屬是也云右¶
倪不&KR0002;者不亦發聲也謂行時頭右邊&KR0763;下者名&KR0002;周禮北龜曰&KR0002;屬是也周¶
禮又云各以其方之色與其體辨之鄭注云屬言非一也色謂天龜𤣥地龜黃¶
東龜靑西龜白南龜赤北龜黒龜俯者靈仰者繹前弇果後弇獵左倪靁右¶
倪&KR0002;是其體也東龜南龜長前後在陽象經也西龜北龜長左右在隂象緯也¶
天龜俯地龜仰東龜前南龜卻西龜左北龜右各從其耦也是周禮先有成¶
文故此釋之鄭取此文爲&KR0003;其言正同惟繹與謝靁與𩔖小異耳其義亦同¶
注行頭至&KR0114;審釋曰案賈公彦&KR0003;周禮以倪爲睥睨則左倪右倪是左顧右¶
顧也郭氏以&KR0763;解倪及云今江東所謂左食者皆以時驗而言也云以甲&KR0114;審¶
<pb:KR1j0003_SBCK_009-14a>¶
言用此龜之甲以&KR0114;吉凶審諦也　貝居至而橢　釋曰此辨貝居陸居水大¶
小文彩不同之名也云貝者目諸貝也&KR0003;文云貝海介蟲也取其甲以飾器物¶
古者貨貝周而有泉至秦廢貝行錢居陸者名贆在水者名蜬至大者名魧至¶
小者名鰿黒色之貝名貽貝黃爲質白爲文㸃者名餘貾白爲質黃爲文㸃者¶
名餘衆中央廣兩頭銳者名蚆大而汚薄者名蜠小而狹長者名鰿注書大¶
至魧屬釋曰案大傳云西伯旣戡耆紂囚之牖里散冝生之江淮之浦取大¶
貝大如大車之渠以備其辜是也考工記謂車&KR2495;爲渠故云渠謂車&KR2495;其貝形¶
曲及大小如車&KR2495;故比之也引之以證此經魧是其大如車&KR2495;者故云即魧屬¶
注以白至文點　釋曰舎人云貝水中蟲也李巡曰餘貾貝甲黃爲質白爲文¶
彩餘泉貝甲白爲質黃爲文彩陸機䟽云貝水中介蟲也龜鼈之屬其文彩之¶
異大小之殊甚衆古者貨貝是也餘貾黃爲質以白爲文餘泉白爲質以黃爲¶
文又有紫貝其白質如玉紫㸃爲文皆行列相當其貝大者當至一尺六七寸¶
者今九眞交趾以爲杯盤寳物也是先儒相傳爲然但解紫貝與郭氏少異¶
陸機以白爲質紫爲文郭氏以紫爲質黒爲文是其異也書云文貝仍几詩云¶
成是貝錦山海經隂山濁浴水出焉南流注蕃澤其中多文貝皆謂此餘貾餘¶
<pb:KR1j0003_SBCK_009-14b>¶
泉也注即上至形容釋曰云即上小貝知者以其同名鰿也云橢謂狹而¶
長者詩云嶞山喬嶽楚辭云南北順橢其循幾何皆是橢爲狹長之名也¶
蠑螈至守宫也釋曰詩小雅正月云胡爲虺蜴謂此也蠑螈蜥蜴蝘蜓守宫¶
一物形狀相𩔖而四名也字林云蠑螈蛇醫也&KR0003;文云在草曰蜥蜴在壁曰蝘¶
蜓方言云秦晉西夏謂之守宫或謂之蠦&KR2598;(盧&KR0374;/兩音)或謂之刺易(南陽人/呼蝘蜓)其在澤¶
中者謂之易蜥南楚謂之蛇醫或謂之蠑螈又東方朔云非守宫即蜥蜴案此¶
諸文則是在草澤中者名蠑螈蜥蜴在壁者名蝘蜓守宫也博物志云以器¶
養之食以眞朱體盡赤重七斤擣萬杵以㸃女人體終身不滅耦則落故號¶
守宫陸機䟽云靑緑色大如指形狀可惡是也镻蝁釋曰蛇也蝮虺之屬¶
大眼有毒一名镻又名蝁淮南人呼蝁子者是也　螣螣蛇釋曰蛇似龍者¶
也名螣一名螣蛇能興雲霧而遊其中也　注淮南云蟒蛇　釋曰蟒當爲奔¶
案淮南子覽&KR0115;篇&KR0003;女媧云功烈上際九天下契黃壚名聲被後丗光輝熏萬¶
物乗雷車服應龍驂青虯援絶瑞席蘿圖雲黃璐前白螭後奔蛇許愼云奔¶
蛇馳蛇是也或曰淮南人呼此螣爲蟒蛇義亦通蟒王蛇釋曰此蛇之最¶
大者也名蟒又名王蛇與上螣蛇異蝮虺至如擘釋曰博廣也首頭也擘¶
<pb:KR1j0003_SBCK_009-15a>¶
拇&KR0204;也比自一種毒蛇名蝮虺身廣三寸其頭大如人拇指　注身廣至蝮虺¶
釋曰案郭注三蒼云擘大&KR0204;也蒼頡篇以爲足大指鄭注儀禮以爲手大指¶
然則手足大&KR0204;皆得名擘故注云頭大如人擘&KR0204;又名拇孫炎云頭如拇&KR0204;是¶
也案舎人曰蝮一名虺江淮以南曰蝮江淮以北曰虺孫炎曰江淮以南謂虺爲¶
蝮廣三寸頭如拇&KR0204;有牙最毒郭璞曰此自一種蛇人自名爲蝮虺今蛇細頸¶
大頭色如艾綬文文閒有毛似豬鬛鼻上有針大者長七八寸一名反鼻如虺¶
𩔖足以明此自一種蛇如郭意此蛇人自名蝮虺非南北之異蛇實是蟲以有¶
鱗故在釋魚且魚亦蟲之屬也鯢大者謂之鰕釋曰鯢雌鯨也大者長八¶
九尺别名鰕魚枕至之丙　釋曰此釋魚之骨體腸尾之名也其魚頭中骨¶
爲枕其骨形似篆書丁字故因謂之丁其腸似篆書乙字尾似篆書丙字亦¶
因名之也注禮記曰魚去乙釋曰此禮記内則文也鄭玄注云乙魚體中害¶
人者名也今東海鰫魚有骨名乙在目旁狀如篆乙食之鯁人不可出者與此¶
經違非郭義也一曰至火龜　釋曰易損卦六五爻辭云十朋之龜弗克違¶
馬鄭皆取此文解之則此經十龜所以釋易也神龜者龜之最神明者也禮統¶
曰神龜之象上圎法天下方法地皆上有盤法丘山玄文交錯以成列宿長尺¶
<pb:KR1j0003_SBCK_009-15b>¶
二寸明吉㓙不言而信者是也靈龜龜之有靈次神龜者雒書曰靈龜者玄¶
文五色神靈之精也攝龜龜之小者腹甲曲折能自張閉者也寶龜傳國所寶¶
者春秋經曰盗竊寶玉大弓公羊傳曰寶者何龜靑純何休云謂之寶者言丗¶
丗保用之辭是也文龜甲有文彩者筮龜在蓍叢下者山龜生山中者澤龜生¶
澤中者水龜生水中者火龜生火中者注書曰遺我大寶龜釋曰此周書¶
大誥文也　注河圖至靑文釋曰引此以證龜甲有文彩也其實河圖&KR0003;靈¶
龜也非此經之文龜取其一邊耳注常在至䇿傳釋曰龜䇿傳云傳曰上¶
有擣蓍下有神龜又云聞蓍滿百莖者其下必有神龜守之其上常有靑雲¶
覆之傳曰天下和平王道得而蓍莖長丈其叢生滿百是也注火龜猶火䑕¶
耳釋曰嫌龜不生於火故以火䑕猶之也郭注山海經云今去天南東萬里¶
有耆薄國復五千里許有火山國其山雖霖雨火常燃火中白䑕時出山邊求¶
食人捕得之以毛作布名之火澣布是也¶
爾雅䟽卷第九¶

